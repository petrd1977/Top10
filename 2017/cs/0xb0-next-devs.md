# +D Vývojáři, co dál?

## Zaveďte &amp; používejte opakovatelné bezpečnostní procesy a standardní řízení bezpečnosti

Ať už jste v zabezpečení webových aplikací nováčci, nebo jste s těmito riziky již velmi dobře obeznámeni, vytvoření bezpečné webové aplikace nebo oprava té stávající mohou být obtížné. Správa velkého portfolia aplikací bývá náročná.

Abychom v rámci projektu OWASP pomohli organizacím a vývojářům snížit bezpečnostní rizika aplikací nákladově efektivním způsobem, vytvořili jsme řadu bezplatných a otevřených zdrojů, které můžete použít k řešení zabezpečení aplikací ve vaší organizaci. Níže naleznete některé z mnoha zdrojů, které OWASP vytvořil, aby pomohl organizacím vytvářet zabezpečené webové aplikace a API. Na následující stránce představujeme další prostředky OWASP, které mohou organizacím pomoci při ověřování zabezpečení aplikací a rozhraní API.

| Aktivity | Popis |
| --- | --- |
| Požadavky na bezpečnost aplikací | Chcete-li vytvořit zabezpečenou webovou aplikaci, musíte definovat, co pro tuto aplikaci zabezpečení znamená. OWASP doporučuje využít [OWASP Application Security Verification Standard (ASVS)](https://www.owasp.org/index.php/ASVS) jako průvodce nastavením bezpečnostních požadavků pro vaši aplikaci. Pokud využíváte outsourcing, zvažte použití [OWASP Secure Software Contract Annex](https://www.owasp.org/index.php/OWASP_Secure_Software_Contract_Annex). **Poznámka**: Příloha je určená pro smluvní právo USA, proto před použitím tohoto vzoru konzultujte kvalifikované právní poradenství. |
| Architektura zabezpečení aplikací | Spíše než dodatečné zabezpečování aplikací a API, je mnohem efektivnější zapezpečení navrhnout už na začátku. OWASP doporučuje [OWASP Prevention Cheat Sheets](https://www.owasp.org/index.php/OWASP_Cheat_Sheet_Series) jako dobrý výchozí bod, jak plánovat zabezpečení hned od začátku. | 
| Standardní řízení zabezpečení | Vytvoření silného a použitelného systému zabezpečení je obtížné. Využití sady standardních ovládacích prvků zabezpečení radikálně zjednodušuje vývoj zabezpečených aplikací a rozhraní API. [OWASP Prevention Cheat Sheets](https://www.owasp.org/index.php/OWASP_Cheat_Sheet_Series) je dobrým výchozím bodem pro vývojáře. Mnoho moderních frameworků nyní přichází se standardními a účinnými bezpečnostními kontrolami pro autorizaci, validaci, prevenci CSRF ad. |
| Životní cyklus zabezpečeného vývoje | Chcete-li zlepšit proces, kterým se vaše organizace řídí při vytváření aplikací a rozhraní API, OWASP doporučuje [OWASP Software Assurance Maturity Model (SAMM)](https://www.owasp.org/index.php/OWASP_SAMM_Project). 
Tento model pomáhá organizacím formulovat a implementovat strategii pro softwarové zabezpečení přizpůsobenou konkrétním rizikům, jimž jejich organizace čelí. |
| Vzdělávání v zabezpečení aplikací | [OWASP Education Project](https://www.owasp.org/index.php/Category:OWASP_Education_Project) poskytuje školicí materiály, které pomáhají ve vzdělávání vývojářů v oblasti zabezpečení webových aplikací. V rámci praktické výuky o zranitelnosti vyzkoušejte [OWASP WebGoat](https://www.owasp.org/index.php/WebGoat), [WebGoat.NET](https://www.owasp.org/index.php/Category:OWASP_WebGoat.NET),  [OWASP NodeJS Goat](https://www.owasp.org/index.php/OWASP_Node_js_Goat_Project), [OWASP Juice Shop Project](https://www.owasp.org/index.php/OWASP_Juice_Shop_Project) nebo [OWASP Broken Web Applications Project](https://www.owasp.org/index.php/OWASP_Broken_Web_Applications_Project). Chcete-li zůstat v obraze, navštivte [konferenci OWASP AppSec](https://www.owasp.org/index.php/Category:OWASP_AppSec_Conference), [konferenční školení OWASP](https://www.owasp.org/index.php/Category:OWASP_AppSec_Conference), nebo [setkání místní pobočky OWASP](https://www.owasp.org/index.php/Category:OWASP_Chapter). |

Existuje celá řada dalších OWASP zdrojů, které můžete použít. Prosíme, navštivte stránku [OWASP projektů](https://www.owasp.org/index.php/Projects), která shromažďuje všechny stěžejní a laboratorní projekty a projekty inkubátoru v rámci OWASP. Většina OWASP zdrojů je k dispozici na naší [wiki](https://www.owasp.org/) a mnoho OWASP dokumentů lze objednat [vytištěné nebo jako elektronické knihy](https://stores.lulu.com/owasp).